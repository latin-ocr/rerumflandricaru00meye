 

 

inclinantibus Romanorum rebus, alios supra alios ingenti
numero Rhenum transisse per annos plus quingentos,
donec omnem Galliam, Britanniam, Hispaniam, Ita-
liamque essent pervagati. Cymbri, Ruteni, Russii, Suevi
Frisii, Batavi, Franci, Vandali, Gothi, Saxones, Huni,
Scythae, Dani, partim uno et eodem tempore, partim
temporibus diversis Flandrias incoluisse putantur. Tanta
olim omnium gentium permutatio permistioque fuit. De
Cymbris et Russiis laudare possum vetustiores Flandricarum
rerum scriptores , qui constanter tradunt majores nostros
primum Cymbros, deinde Rutenos , denique Flandros dictos
ab Flandberto principe, Clodionis Francorum regis nepote.
Frisii, Suevi, Flandri, Andoverpii, cum aliis nonnullis
Germaniae populiS, circiter annum virginei partus sexcen-
tesimum, maritima Flandriae tenuerunt loca, Eligiumque.
inclytum religione virum, qui primus dicitur ad oceanum
usque protulisse pietatis pomerium, nonnisi torve ac vul-
tuose initio receperunt. Ab Suevis Suevezele ac Sueveghcym
pagorum nomina remansisse puto. De his Audoenus epis-
copus, aequalis illis temporibus scriptor in vita Eligii
episcopi, ad hunc modum loquitur: multum praeterea in
Flandris laboravit, jugi instantia Andoverpis pugnavit,
multosque erroneos Suevos convertit. Watanum in ditione
Casletensi (Vaganum forte antiquitus) ferunt fuisse Colo-
niam Batavorum, qui pars, inquit Tacitus, Cattorum pulsi
seditione domestica, extrema Gallicae 01²ae cultoribus vacua,
atque insulam Rheni occupaverunt. Pcr extrema gallieae
01·ae Flandriam forte intelligere possumus non minus ac
loca Rheno proxima. Insulam vcro Hollandiam fuisse satis

 

   

