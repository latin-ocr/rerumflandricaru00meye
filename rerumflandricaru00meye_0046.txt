 

   

fuisse reperio, Eucherio et Terrigia parentibus ortum,
mortemque obiisse salutis anno D C LXV. Ea tempestate
Aldenburgium Flandriae metropolim, seu metroconiam,
potius fuisse credimus. Erat etenim tum parva admodum
adhuc regio, pagusque Flandrensis nominabatur, atque
agrum dumtaxat Brugensem, Turl‘ioltum, Aldenburgum.
Oostburgum cum ora ea maritima Gesoriacum usque con-
tinebat, ubi per eosdem fere dies Domilini sacerdotis Tur-
holtensis virtus sanctitasque plurimum inclaruit. Amandus
item Episcopus Tungrorum decus atque singulare orna-
mentum religionis, eodem tempore praedicavit in Flandria
octo, ut referunt, per annos.

Anno sexcentesimo nonagesimo altero Pipinus Crassus
Ansigisi filius, amplissimo inter Belgas genere ortus, Regi
Francorum Theodorico bellum fecit, propterea quod Ber-
tarium quendam praefectum pretorii seu magistrum equi-
tum dixisset, quam dignitatem ipse jure sibi optimo
debitam contendebat. Collatis ad Texandriam signis, Pipi-
nus egregie vicit, captus ibi rex, caesus in acie Bertarius.
Ea in pugna interfuit, si veri sunt quos sequimur commen-
tarii, Burchardus praefectus Flanclriae, Lyderici Buccensis
filius, pipini partes secutus, quae causa fuit cur Theodorieus
’ rex Flandricam illi procurationem paulo post detraxerit,
rursumque centum prope annos perbona pars Flandriae
neglecta jacuerit et inculta. Burcliardus nihilominus
'deprecatore pipino Harlebecam retinuit, Comes appellatus
Harlebecanus. Tulit ex Helvide Pipini cognata, Valcisci viri
nobilissimi filia, Estoredum Lyderici Harlebecani patrem.
Prodidit tamen memoriae Jacobus Praedianus Estoredum,

 

 

 

