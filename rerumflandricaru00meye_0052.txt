 

 

 

magni his in regionibus nominis ac authoritatis viro attri-
buit, illumque regem constituit. Horum urbs mediterranea
Taruanna Ptolomeo memorata nomen retinet Gesoriacum
navale et Icium promontorium, portusque Icius ac Oro-
mansaci pago Gesoriaco juncti haud satis agnoscuntur,
Pro Icio ac Gesoriaco Bononiam et Calesium habemus
unde in Britanniam brevissimus trajectus. Caesar nullorum
in Morinis oppidorum facit mentionem sed pagorum dum-
taxat. Plinius item Oromansacos pago Gesoriaco junctos
scribit. Divus Vinnocus petiit ut in aliquo Morinorum pago
cellam sibi construere liceret, et qui vitam divi conscripsit
Amandi Gandavum magnum vocat pagum. Suardi ac
Cerulfi Morinorum regum atque Aganippi et Holdini prin-
cipum Ruthenorum memoriae non nihil apud quosdam
extare video. Vias autem munitas in Morinis non Brune-
haldi Belgarum regis verum Brunechildis Francorum re·-
ginae opera esse Bertiniana affirmat historia. Ex iis una ex
Atrebatibus Stegriaco Casletoque ad mare ducit multisque
etiamnum locis lapide strata cernitur. Aliam tota F landria

lapideam dictam Taruanna ad Treviros pertinuisse ferunt.
Britannorum rex Ebrontius ‚ Hunorum Attila , Vandalorum
Croscus, Francorum Clodio, Normanorum Rollo Taruan-
nam antiquitus coepisse memorantur. Autor est Strabo
Morinos, Atrebates, Eburones et Menapios sylva omnes
Arduenna contineri, profunda inhabitare nemora, ac per
paludes parvas quasdam tenere insulas.

Inter caetera Morinorum oppida Bononiam secundae
abs Taruanna dignationis fuisse puto. Hie Carantius Dio-
clesiano Caesare cum limenarchae in morem praesideret,

 

 

 

wo

