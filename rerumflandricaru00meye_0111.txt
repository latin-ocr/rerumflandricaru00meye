 

&aa

Flandri prope omnes Lanificio imprimis student, domes-
tica non modo, verum etiam importata ab Hispanis, Anglis,
Scotis, utentes lana. Pannorum varia conficiunt genera,
quae in omnes Christiani orbis provincias externi exportant
mercatores. Tapetas praeterea et aulaea, et culcitras, et
stragula, et pulvinaria, et gausapa, aliaque id genus ves-
timenta eleganter contexunt, magnasque ejusmodi rerum
mercaturas exercent. Quaedam (ut audio) nationes avectis
nuper secum F landricis mulieribus linificium seu linariam
a nobis didicere. Anglos item tincturae a nobis accepisse
artem, sunt qui affirmant. Nitido cultu, largoque victu
aetatem agunt. Lineis juxta atque laneis indumentis libe-
raliter vestiti, magna quoque industria Agriculturae navant
operam.

Genus frumenti duplex, triticum, et typha, quam sili-
ginem minus recte appelat vulgus. Typhae longe praeest
bonitate triticum. Et multis in locis pascuis Flandria ac
pratis quam arvo melior est, quo fit ut peregrino necesse
habeat uti frumento. Hoc vicinae gentes Veromandui, Atre-
bates, Ambiani, cameracensesque affatim suppeditant,
ubertate agri longe nobis foeliciores. Cymbrica quoque
Chersonesus ac gentes vieinae, quas uno vocamus nomine
Orientales, Hispani item et Angli frumenti nonnihil solent
mittere, ac a nobis item interdum accipere. Hordei prae-
terea, avenae, fabae, pisi, viciae, lini, cannabis, lupuli,
paniciLrapi, aliarumque frugum bonam faciunt sementem.
Fossicia nonnulli in locis creta suos agros stercorant.

Ceterum plaerique in maritimis adeo pingues habent
agros, ut nec stercorare, nec novalia quidem facere ihi sit

 

 

