 

 

scatente proverbiis, metaphoris, et allegoriis, atque
ad omnem dicendi facultatem longe appositissima, quae-
que linguam (ut quidam volunt), maxime omnium Saxo-
nicam referat, quam Albertus Crant sua in Saxonia tradit
esse sincerissimam, non inversam stridoribus, non con-

tortam diphthongis, aliarum quarundam Germanicarum
more.

Reperio in quorundam Annalibus priscos Belgas Graece
omnes locutos tantisper dum hinc Germani, inde irrum-
pentes Romani, omnia permiscerent, Graecumque ser-
monem penitus confunderent, adeo ut Belgae Germanice,
Latineque promiscue loqui assuescerent, praevalente nihil-
ominus Germanica usque lingua, quam nunc quidam ex
nostratibus negligere videri possunt, Gallicae magis studiosi,
propter vicinitatem gentis, ac rerum plurimarum commer-
cia. Argumento sunt in Morinis Gallicis permulta pagorum
nomina, Teutonico omnia illic antiquitus percrepuisse ser-
mone. ln iis et Fanum Odomari celeberrimum oppidum,
olim haud dubie mere Flandricum, deinde tamen bilingue,
nunc autem in totum fere Gallicum. Ita invalescit ac pro-
movet in dies Gallica, protruditurque Rhenum versus
lingua Germanica. Foecunda insuper genitrix est Flandria
laudatissimorum cantorum. Siquidem vocum nobilitate qua-
cumvis Christiani orbis gente certare potest. Testes sunt
Alexander nuper Philippi principis cantor, Petrus Vicanus
cantor maximi Principis Caroli, Adrianus Willardus Rossi-
laria oriundus, cantor regis Ungariae, Thomas Martinus
cum fratribus Petro ac Joanne, patria Armenterius, mo-
nachus nunc (ut audio) Cartusiensis in Ambianis. Vulgus

 

 

 

