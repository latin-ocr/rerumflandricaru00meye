 

 

saras-2» „ww-—

(112)

Ο quam dulce tibi labra virentia
Sacris mergere fontibus,
Quae meus esse queat quaeso heatior,
Quam quae stelliferi rore madet poli
Et se laeta replet valde suaviter
Dulci nectare spiritus?
Postquam syderias Ansgarius domos
Scanfflt, te populus pontificem legit
Et sacrae cathedrae 'munia suscipis
Tantis dignus honoribus.
Virtutum numeris praeditus omnibus

Prudens, et vigilans, sobrius, integer,

Insignisque fide, multis jugis bonis
Bremam nobilitas tuam.
Pastor sollicitus, doctor et impiger
Vitam semper agis praesulis optimi
Dilectoque gregi facta per omnia
Das exempla salubria.
Laudant sub gelido cardine Saxones,
Te gens terribilis Cymbrica praedicat
Miraturque Getis natus in ultimis
Mores Danus amabiles.
O doctrina potens sanctaque veritas
O miranda fides flectere devias
Mentes quae valuit, collaque barbara
Sacrum'mittere sub jugum.
Hostiles gladios exuperant preces
Depelluntque procul daemonas horridos
Imbutos oleo dextera morbidos
Gaudet reddere sospites.
Quis dignis poterit cantibus assequi?
Quam largus fueris semper egentibus
Captivos miseros quotve redemeris
Longo carcere squalidos?
Obscuras nebulas inter ut emicat
Gaudenti facie lucifer aureus,

 

