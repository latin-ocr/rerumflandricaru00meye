a&

(113)

Sic Phoebi rutila lampade clarior
Tu per templa nites Dei.
Sicut thura Sabae dona suavia
Et nardus redolens, grataque lilia
Spirantisque rosae duleis odor, tua
Virtus recreat omnia.
Ecquisnam tremulo pollice luserit?
Quantis te decorat Christus honoribus
Coram magnanimis atque celebribus
Omni tempore regibus?
Dat firmas acies vincere dextera
Terroresque graves spernere gnaviter
Verbis monstra docet subdere mitibus
Magna non sine gloria.
Tu Christi populis dogmata praedicas
Et magnis veniam vocibus obsecras
Noxas cum viciis omnibus increpas
Mores arguis improbos,
Multos ex tenebris eximis horridis
Quos sanetae fidei lumine candidas
lnstructosque pii ritibus ordinis
Sacris fontibus abluis.
Post haec summa dies funere clauditur
Scandit templa pius coelica spiritus
Felix perpetuo fructibus optimae
Vitae perfruitur suae.
Sana nostra Deus vulnera criminum
Pax secura loeis regnet in omnibus
Da post sata tuis divitiis frui
AEterna requie tua.

