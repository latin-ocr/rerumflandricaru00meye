&Q

 

(116)

Simul dedit potentiam
Hostes ut omnes vinceres,
Omnes timores sperneres,
Et monstra saeva subderes.

Ornat tuam memoriam
Auditque voces supplices
Preces tuas purissimas
Et sancta vota suscipit.

Certamen illud optimum
certas honore perpeti
Bonumque cursum perficis
Servans fidem sanctissimam.

Curas lavando crimini
Offerre dona plurima
Fructuque confidentium
Sanare mentis vulnera.

Ardore sancto praedicas
Noxasque cunctas arguis
Remissiones obsecras
Rebelliones increpas.

Cum pace semper ambulas
Et aequitate circuis
Lux veritatis integrae
In te coruscat jugiter.

Peccata defles omnium
Errantibusque condoles
Et gentis ignorantiam
Magno labore corrigis.

Multos malis ab moribus
Faetisque vertis improbis
Christique doctos ordinem
Undis sacratis imbuis.

Demum peracto tempore
Vitae tuae spectabilis
Fructum tuae victoriae
Sacro triumpho percipis.

 

fv———ss—&ea

