§eff

 

 

(133)

 

Dum quaterent Latii gallica gesa caput,
Luxuries veterum mihi Phoenicopterus ingens
Ponatur, Petaso musteis inde sapit.

Posco Scarum mensae apponi Mulunque trilibrem
Et latum Rhombum lata patella gerat,

Et sapit in Nilo qui pinguit amne Silurus
Salsaque Abidenis Ostrea lecta vadis,

Et suetus mediae criptas penetrare saburrae
Fereula Romanis deliciosa, lupus

Altilis ex alto pelago murena coquatur
Capta, vel in dulci flumine nata minor.

Inclyta glande tuo pastus vindalia septo
Incurvet patinam pondere totus aper,
Cervinas sapido carnes mihi jure parari
Optarim, ne sit quando molesta febris ;
Si mittas leporem gratus mihi venerit ille,
Convivam fieri tc quoque posco meum,
Excipiam laute lepidos cum largus amicos
Bos ubi mactatus fercula multa dabit,
Gratior advenies si forte Cuniculus illi
Addatur‚ fosso praeda petita specu.

Et cyathi, calices, paterae, simul amphora plena
Fundatur Bromii munere saepe Dei

Ο utinam lato Setinum spumet in Auro
Post niveamque bibam Cecuba laetus aquam

Et tumeant Chio plaene chrysendeta vino
Et repleant pulchros Lesbica cara cyphos

Lata tuum Phialis Campania prome falernum
Sessile completo Massicus OEnophorum

Hispanum tumidis Betis quoque destinet uvis
Expressum, Lacubus Corduba sive tuis,

Et mera quae rapidi large bibit accola Rheni
A cujus fluvii nomine nomen habent:

