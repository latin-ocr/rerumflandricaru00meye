 

G

„de-

N

 

ν (1140) was«

 

Quid nisi praeclaros ea res permittit honores?
Quid nisi opes amplas et decus ista volunt?

Horaque dicenda est tam clari conscia partus
Post mediam noctem tertia nempe fuit:

Cui dominabatur sol inclytus ille planeta
Unde trahunt reliqui lumina quisque sua:

Tu nova progenies (faustis si credimus astris)
Praebebis multis lumina clara viris.

Nox ea laeta fuit, lucebat Cynthia pulchre
Quamvis dimidiam perderat illa facem

Et caruit pluvia, ventis, nivibusque geluque
Plaenaque coelesti signa favore dedit,

Qui quaerit patriam Curtraeia moenia noscat
Quae Lysa perspicuis irrigat amnis aquis,

ln ripa cujus dextra domus eminet ampla
Quam genitus Maia, doctaque Pallas amat,

Unde panomphaei paulum distantia ad Austrum
Sacra Dei matris cernere templa licet.

Parvule vagitus hic primos edere gaudes
Et matrem tristem laetificare tuam,

Quae quod erat partus pene exanimata dolore
Atque adiit vitae summa pericla suae

Grandia vaticinor, nam res primordia habere
Dura sibi magnae lentaque coepta solent;

AEra sonant templi prodis cum matris ab alvo
Atque canunt luci carmina laeta tuae ‚

Sive Dei ad laudes curent te mane vocare
Sive velint ortum sic celebrare tuum,

Gratulor illustrem patriam tibi, gratulor urbem
Sic aptam fatis auspiciisque tuis

Sive situm spectes, loca seu peramoena requiras
Nusquam Curtraco est terra beata magis3

Nobilis est fluvio, firmissima moenibus altis,
Imperio locuples, hubere dives agro.

Si veteres laudas, urbs haec, ut fama renarrat,

Olim Trajani Curia dicta fuit

 

